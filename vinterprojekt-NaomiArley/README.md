# Vinterprojektet

Du ska genomföra ett **programmeringsprojekt**. Du väljer själv vad du vill göra.  
Om du vill kan du bygga vidare på någon av de övningar eller uppgifter vi redan haft, tex:

* https://karye.gitlab.io/prrprr01-te/raylib/kollisioner/
* https://karye.gitlab.io/prrprr01-te/raylib/scener/
* https://karye.gitlab.io/prrprr01-te/raylib/fallande-objekt/

Observera att facit till övningarna finns länkade i dokumenten. **Du bedöms bara på de delar du lägger till.**

## Fler exempel och inspiration
Kolla gärna den här listan med gamla, enklare spel:

* Pac-Man
* Missile Command
* Paperboy
* Breakout/Arkanoid
* Asteroids
* Bomberman
* Frogger
* Battle City
* Snake
* Pong
* Pinball
* Spacewar!
* Deep Scan / Submarines / Subhunt
* Tetris
* Sokoban
* Bejeweled

**Inlämning**: Synka din Github Classroom repository!  
**Presentation**: När projektet är färdigt kommer du att få presentera det. I första hand kommer det att ske i helklass, du kommer att ha möjlighet att presentera enskilt. Att presentera inför klassen krävs inte för något betygskriterie.  

## Vad ska det innehålla?
Vid det här laget har vi hunnit titta på allt kursen innehåller minst en gång. Ju fler av dessa saker du visar i detta projekt, desto bättre:  
* Flödesschema eller pseudokod 
* Variabler, datatyper
* Typkonvertering
* Input och output (readline och writeline)
* If och else
* While-loopar och for-loopar
* Arrayer och listor
* Metoder
* Kommentarer
* Namngivning

Vi har också gått igenom saker som är bra att ha:
* Grunderna i Raylib
* Game states
* Slump

## När du presenterar
* Gör ingen powerpoint!
* Visa upp ditt program och förklara någon del av koden.
* Var beredd på frågor om specifika kodrader och val.
* Använd korrekta programmerings-ord (”variabel”, ”datatyp”, ”parameter”).
* Prata om hur spelet fungerar nu, möjliga förbättringar, hur det skulle kunna köras i andra operativsystem eller på andra plattformar.

## Observera – viktigt
* Spelet måste inte bli färdigt.
* Du bedöms bara på kod du skrivit själv. Var tydlig, i kodkommentarer, med vad du lånat.
* Det här är inte det enda tillfället att visa kriterier.
* Du måste inte visa A på samtliga kriterier i denna uppgift för att få A i kursen.
* Arbeta i din egen takt på den nivå du tycker känns bra, så kommer du att lära dig mer och i slutänden ha chans till högre betyg.

## En kort checklista
Nedan finns en sammanfattad lista med alla delar jag kommer att titta på. Om du vill ha mer detaljer finns de allra längst ner i dokumentet. Där finns alla kriterier för hela kursen.
* Algoritmer
  * Enkel algoritm = en välkonstruerad loop, if-sats eller annan serie instruktioner som gör ett specifikt arbete.
  * Komplex algoritm = en kombination av en eller flera loopar, if-satser, typkonverteringar, slump och/eller readlines som gör ett specifikt arbete.
  * Återanvändbara algoritmer är bättre.
  * Mer och flera komplexa algoritmer = bättre för bedömningen.
* If-satser och loopar.
  * På A-nivå; for-loopar och att du väljer medvetet när for eller while ska användas. Du kan motivera valet.
* Variabler, datatyper
* Typkonvertering, som säkras så att programmet inte kraschar ifall man skriver fel.
* Arrayer
  * På A-nivå: listor och att du väljer medvetet när arrayer eller listor ska användas. Du kan motivera valet.
* Metoder
  * Separera delar av din logik till olika metoder.
  * Varje metod bör göra en sak – flera metoder hellre än långa metoder.
  * (Parametrar, returvärden.)
  * Återanvändbarhet – skapa metoder som gör saker du tror att du kommer att vilja göra fler gånger.
* Kommentarer
  * Både specifika kodstycken, och övergripande för varje metod.
* Namngivning
  * Använd C#-standard.
  * Var konsekvent.
  * Var tydlig.
* Interaktion – ge instruktioner och tydlig feedback.
* Stabilitet – programmet kraschar inte även om användaren är dum eller elak.
* Felfritt – undvik fel i syntax och logik
